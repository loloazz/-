
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？



读陆游咏梅词，反其意而用之。


风雨送春归，飞雪迎春到。已是悬崖百丈冰，犹有花枝俏。
俏也不争春，只把春来报。待到山花烂漫时，她在丛中笑。



驿外断桥边，寂寞开无主。已是黄昏独自愁，更着风和雨。(着 同：著) 
无意苦争春，一任群芳妒。零落成泥碾作尘，只有香如故。


好雨知时节，当春乃发生。
随风潜入夜，润物细无声。
野径云俱黑，江船火独明。
晓看红湿处，花重锦官城。


碧玉妆成一树高，万条垂下绿丝绦。
不知细叶谁裁出，二月春风似剪刀。


墙角数枝梅，凌寒独自开。
遥知不是雪，为有暗香来。




　　
离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。



咬定青山不放松，立根原在破岩中。
千磨万击还坚劲，任尔东西南北风。




我家洗砚池头树，朵朵花开淡墨痕。
不要人夸好颜色，只留清气满乾坤。




千锤万凿出深山，烈火焚烧若等闲。
粉骨碎身浑不怕，要留清白在人间。




清晨入古寺，初日照高林。
曲径通幽处，禅房花木深。
山光悦鸟性，潭影空人心。
万籁此都寂，但余钟磬音。



似花还似非花，也无人惜从教坠。

不论平地与山尖，无限风光尽被占。 
采得百花成蜜后，为谁辛苦为谁甜？


鹅、鹅、鹅，曲项向天歌。
白毛浮绿水，红掌拨清波。


秋丛绕舍似陶家，遍绕篱边日渐斜。 
不是花中偏爱菊，此花开尽更无花。


亭亭山上松，瑟瑟谷中风。
风声一何盛，松枝一何劲。
冰霜正惨凄，终岁常端正。
岂不罹凝寒，松柏有本性。




众芳摇落独暄妍，占尽风情向小园。
疏影横斜水清浅，暗香浮动月黄昏。
霜禽欲下先偷眼，粉蝶如知合断魂。
幸有微吟可相狎，不须檀板共金樽。


剪绡零碎点酥乾，向背稀稠画亦难。
日薄从甘春至晚，霜深应怯夜来寒。
澄鲜只共邻僧惜，冷落犹嫌俗客看。
忆着江南旧行路，酒旗斜拂堕吟鞍。



待到秋来九月八，我花开后百花杀。
冲天香阵透长安，满城尽带黄金甲。


暗淡轻黄体性柔，情疏迹远只香留。
何须浅碧深红色，自是花中第一流。
梅定妒，菊应羞，画阑开处冠中秋。
骚人可煞无情思，何事当年不见收。


垂緌饮清露，流响出疏桐。
居高声自远，非是藉秋风。


喇叭，唢呐，曲儿小腔儿大。
官船来往乱如麻，全仗你抬声价。
军听了军愁，民听了民怕。
眼见的吹翻了这家、吹伤了那家，只吹的水尽鹅飞罢！



头上红冠不用裁，满身雪白走将来。
平生不敢轻言语，一叫千门万户开。



庭前芍药妖无格，池上芙蕖净少情。
唯有牡丹真国色，花开时节动京城。


飞絮飞花何处是，层冰积雪摧残、疏疏一树五更寒。
爱他明月好，憔悴也相关。
最是繁丝摇落后，转教人忆春山。
西风多少恨，吹不散眉弯。


自小刺头深草里，而今渐觉出蓬蒿。 
时人不识凌云木，直待凌云始道高。



冰雪林中著此身，不同桃李混芳尘。
忽然一夜清香发，散作乾坤万里春。



飒飒西风满院栽，蕊寒香冷蝶难来。 
他年我若为青帝，报与桃花一处开。



白日不到处，青春恰自来。
苔花如米小，也学牡丹开。






西陆蝉声唱，南冠客思深。
那堪玄鬓影，来对白头吟。
露重飞难进，风多响易沉。
无人信高洁，谁为表予心？



山围故国周遭在，潮打空城寂寞回。
淮水东边旧时月，夜深还过女墙来。



世间花叶不相伦，花入金盆叶作尘。
惟有绿荷红菡萏，卷舒开合任天真。
此花此叶常相映，翠减红衰愁杀人。




闻道梅花坼晓风，雪堆遍满四山中。
何方可化身千亿，一树梅前一放翁。



重重叠叠上瑶台，几度呼童扫不开。
刚被太阳收拾去，却教明月送将来。


木末芙蓉花，山中发红萼。
涧户寂无人，纷纷开且落。


一树寒梅白玉条，迥临村路傍溪桥。
不知近水花先发，疑是经冬雪未销。


庭院深深深几许，云窗雾阁春迟。
夜来清梦好，应是发南枝。
玉瘦檀轻无限恨，南楼羌管休吹。
浓香吹尽有谁知。暖风迟日也，别到杏花肥。


杨柳回塘，鸳鸯别浦。
断无蜂蝶慕幽香，红衣脱尽芳心苦。
返照迎潮，行云带雨。
当年不肯嫁春风，无端却被秋风误。



西北有高楼，上与浮云齐。
交疏结绮窗，阿阁三重阶。
上有弦歌声，音响一何悲！
谁能为此曲，无乃杞梁妻。
清商随风发，中曲正徘徊。
一弹再三叹，慷慨有余哀。
不惜歌者苦，但伤知音稀。
愿为双鸿鹄，奋翅起高飞。



晨起开门雪满山，雪晴云淡日光寒。
檐流未滴梅花冻，一种清孤不等闲。


本以高难饱，徒劳恨费声。
五更疏欲断，一树碧无情。
薄宦梗犹泛，故园芜已平。
烦君最相警，我亦举家清。


独坐池塘如虎踞，绿荫树下养精神。
春来我不先开口，哪个虫儿敢作声。


白玉堂前春解舞，东风卷得均匀。
万缕千丝终不改，任他随聚随分。
好风凭借力，送我上青云。


枝间新绿一重重，小蕾深藏数点红。
爱惜芳心莫轻吐，且教桃李闹春风。


非关癖爱轻模样，冷处偏佳。
别有根芽，不是人间富贵花。
谢娘别后谁能惜，飘泊天涯。
寒月悲笳，万里西风瀚海沙。


大雪压青松，青松挺且直。 
要知松高洁，待到雪化时。


只有天在上，更无山与齐。
举头红日近，回首白云低。


定定住天涯，依依向物华。
寒梅最堪恨，常作去年花。


胡马大宛名，锋棱瘦骨成。
竹批双耳峻，风入四蹄轻。
所向无空阔，真堪托死生。
骁腾有如此，万里可横行。



乱条犹未变初黄，倚得东风势便狂。
解把飞花蒙日月，不知天地有清霜。



江南有丹橘，经冬犹绿林。
岂伊地气暖？自有岁寒心。
可以荐嘉客，奈何阻重深。
运命唯所遇，循环不可寻。
徒言树桃李，此木岂无阴？


新竹高于旧竹枝，全凭老干为扶持。
下年再有新生者，十丈龙孙绕凤池。



故园三径吐幽丛，一夜玄霜坠碧空。
多少天涯未归客，尽借篱落看秋风。






旧时月色，算几番照我
唤起玉人，不管清寒与攀摘。
何逊而今渐老，都忘却春风词笔。
但怪得竹外疏花，香冷入瑶席。




浮香绕曲岸，圆影覆华池。
常恐秋风早，飘零君不知。


数萼初含雪，孤标画本难。
香中别有韵，清极不知寒。
横笛和愁听，斜枝倚病看。
朔风如解意，容易莫摧残。


玉骨那愁瘴雾，冰姿自有仙风。
海仙时遣探芳丛。倒挂绿毛么凤。
素面翻嫌粉涴，洗妆不褪唇红。
高情已逐晓云空。不与梨花同梦。


雪里已知春信至，寒梅点缀琼枝腻。
香脸半开娇旖旎，当庭际、玉人浴出新妆洗。
造化可能偏有意，故教明月玲珑地。
共赏金尊沈绿蚁，莫辞醉、此花不与群花比。


暮色苍茫看劲松，乱云飞渡仍从容。
天生一个仙人洞，无限风光在险峰。


晓迎秋露一枝新，不占园中最上春。
桃李无言又何在，向风偏笑艳阳人。


斑竹枝、斑竹枝，泪痕点点寄相思。
楚客欲听瑶瑟怨，潇湘深夜月明时。


凿开混沌得乌金，藏蓄阳和意最深。
爝火燃回春浩浩，洪炉照破夜沉沉。
鼎彝元赖生成力，铁石犹存死后心。
但愿苍生俱饱暖，不辞辛苦出山林。

孤雁不饮啄，飞鸣声念群。
谁怜一片影，相失万重云？
望尽似犹见，哀多如更闻。
野鸦无意绪，鸣噪自纷纷。


高阁客竟去，小园花乱飞。
参差连曲陌，迢递送斜晖。
肠断未忍扫，眼穿仍欲归。
芳心向春尽，所得是沾衣。


柳条百尺拂银塘，且莫深青只浅黄。
未必柳条能蘸水，水中柳影引他长。




可怜今夕月，向何处，去悠悠？
是别有人间、那边才见，光影东头？
是天外空汗漫，但长风浩浩送中秋？
飞镜无根谁系，姮娥不嫁谁留？
谓经海底问无由，恍惚使人愁。
怕万里长鲸，纵横触破、玉殿琼楼。
虾蟆故堪浴水，问云何玉兔解沉浮？
若道都齐无恙，云何渐渐如钩？



道是梨花不是，道是杏花不是。
白白与红红，别是东风情味。




蜉蝣之羽，衣裳楚楚。
心之忧矣，於我归处。
蜉蝣之翼，采采衣服。
心之忧矣，於我归息。
蜉蝣掘阅，麻衣如雪。
心之忧矣，於我归说。


